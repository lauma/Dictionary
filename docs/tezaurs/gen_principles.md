Šeit tiek fiksēti lēmumi par Tēzaura dalījumu šķirkļos un paradigmu piešķiršanu šķirkļavārdiem. Teksta izskaistināšanai lietojam [MarkDown](https://daringfireball.net/projects/markdown/basics).

Dalījums šķirkļos
-----------------

Robežas starp homonīmiem pamatā ir mantotas no avotvārdnīcām, tāpēc ir nevienādas un neskaidras, taču daži gadījumi, kad noteikti ir jāveido homonīmi/homoformas, ir šādi:

* Ja atkarībā no nozīmes mainās tas, kā šķirkļavārds ir lokāms, noteikti jāvieno divi šķirķi. Tipiskie piemēri: 1. konjugācijas verbi ar nenoteiksmes homoformām, piemēram, _dzīt_, _irt_, _degt_ - katrai no šīm nenoteiksmēm ir jāveido divi šķirkļi.

* Ir ļoti vēlams veidot atsevišķus sķirkļus tad, ja atkarībā no nozīmes mainās skaitliskais morfoloģijas rīka paradigmas identifikators (numurs). Piemēram, _aerobs_ - 2 šķirkļi - lietvārds (1. paradigma) un īpašības vārds (13. paradigma).

* Ir vēlams veidot atsevišķu šķirkļa vārdu tad, ja atkarībā no nozīmes mainās galvenā šķirkļavārda vārdšķira, taču šie gadījumi ir grūti nošķirami no gadījumiem, kad atsevišķām nozīmēm ir kontaminācija. Piemēram, ja par vārdu _viens_ uzskata, ka tas atkarībā no nozīmes ir vai nu skaitļa vārds (abas dzimtes), vietniekvārds (abas dzimtes) vai lietvārds (tikai vīriešu dzimte), tad jāveido 3 šķirkļi. Savukārt, ja uzskata, ka šis vārds vienmēr ir skaitļa vārds, ko reizēm lieto lietvārda, vietniekvārda vai partikulas nozīmē (kontaminācija), tad pietiek ar vienu šķirkli visām _viens_ nozīmēm.

Šie ierobežojumi netraucē šķirklī ievietot citas vārdšķiras atvasinājumu, piemēram, šķirklī ar pamatvārdu _balts_ atvasinājumu _balti_ (apst. v.).


Paradigmu un vārdšķiru piešķiršana
----------------------------------

* Vārdi _pussimt_, _pārsimt_, _pārdesmit_ un _padsmit_ tiek ievietoti tajā pašā paradigmā, kurā nelokāmie skaitļa vārdi _simt_, _desmit_ un _vienpadsmit_.

* Skaitļus apzīmējoši vārdi, kam ir tikai viena dzimte, piemēram, _simts_, _miljons_ un _nulle_ tiek uzskatīti par lietvārdiem. Skaitļus apzīmējoši vārdi, kam ir abas dzimtes, piemēram, _viens_ un _deviņi_ tiek uzskatīti par skaitļa vārdiem un likti skaitļa vārdu paradigmās.

Citi novērojumi
---------------

* Tēzaurā ir sastopamas nozīmes, kas attiecās tikai uz atsevišķām šķirkļa vārda formām, nevis uz visām.

