Šeit tiek fiksēti lēmumi par Tēzaura dalījumu šķirkļos un paradigmu piešķiršanu šķirkļavārdiem. Teksta izskaistināšanai lietojam [MarkDown](https://daringfireball.net/projects/markdown/basics).

Dalījums šķirkļos
-----------------

* Vienā šķirklī tiek apkopotas tikai tās pamata šķirkļa vārda nozīmes, kas attiecināmas uz vienu vārdšķiru. Ja vārdam ir vairākas nozīmes, kas katra ir savai vārdšķirai, tad jāveido homonīmi - katrai vārdšķirai savs. Piemēram, _aerobs_ - 2 šķirkļi - lietvārds un īpašības vārds; _viens_ - 3 šķirkļi - skaitļa vārds (abas dzimtes), vietniekvārds (abas dzimtes) un lietvārds (tikai vīriešu dzimte). Taču šis ierobežojums netraucē pievienot citas vārdšķiras atvasinājumu, piemēram, šķirklī ar pamatvārdu _balts_ atvasinājumu _balti_.

* Darbības vārdi iz 1. konjugācijas ar nenoteiksmes homoformām, piemēram, _dzīt_, _irt_, _degt_ tiek aprakstīti katrs ar diviem šķirkļiem atšķirīgo locīšanas īpatnību dēļ.

Paradigmu un vārdšķiru piešķiršana
----------------------------------

* Vārdi _pussimt_, _pārsimt_, _pārdesmit_ un _padsmit_ tiek ievietoti tajā pašā paradigmā, kurā nelokāmie skaitļa vārdi _simt_, _desmit_ un _vienpadsmit_.

* Skaitļus apzīmējoši vārdi, kam ir tikai viena dzimte, piemēram, _simts_, _miljons_ un _nulle_ tiek uzskatīti par lietvārdiem. Skaitļus apzīmējoši vārdi, kam ir abas dzimtes, piemēram, _viens_ un _deviņi_ tiek uzskatīti par skaitļa vārdiem un likti skaitļa vārdu paradigmās.

Citi novērojumi
---------------

* Tēzaurā ir sastopamas nozīmes, kas attiecās tikai uz atsevišķām šķirkļa vārda formām, nevis uz visām.

